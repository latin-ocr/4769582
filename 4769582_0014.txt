..6-

in provincias magistratus reverebantur, bos reversi colebant: bos et praeturae et consula·
tus vocare ultro videmnus-J„ Similiter Cicero ⁹) primum Scaevolae auguri, deinde ponti-
fici Scaevolae, iurisperitorum eloquentissimo se operam navasse refert: qui quum ipsa
jam inclaruisset in foro, Caelium, Pansam, Hirtium et Dolabellam exercuit et ἴοι-ο prae·
paravit: Quintilianus ¹⁰) quoqa narrat, Caesarem Augustum duodecim annos natum aviam
pro rostris laudasse: anteaque Calvum, Caesarem, Pollionem multum ante quaestoriam
omnes aetatem gravissima judicia suscepisse. Praeterea Plinius ¹¹) de impudentia
questus, qua juvenes suo tempore ad res publicas proveherentur, addit, apud majores ne
nobilissimis quidem adolescentibus licuisse, forum inire nisi comitatu nobilissimi aut
consularis viri. Idem Plinius ¹2) Rufum quendam commemorat, quem in forum pro-
ducturus esset, unde materia ei et occasio inclarescendi praeberetur. Memoratu quoque
dignum est, quod apud Livium ¹³) legimus, Scipionem, qui postea Africani nomen
accepit, ex quo togam virilem sumsisset, nullo die prius ullam publicam privatamque
rem egisse, quam in capitolium iret ingressusque aedem consideret, et plerumque tempus
in secreto ibi tereret, indeque stirpis sibi divinae fidem apud populum faceret, et matura
aetate maximum imperium acciperet.

Jam supra dictum est, virum illum, cui adolescens traderetur erudiendus, magna
semper in republica fuisse dignitate, vel ut Taciti ¹⁴) verbis utar, eum oratorem fuisso,
qui principem locum in civitate teneret. Quod ea praecipue causa factum est, ut prae·
ceptoris dignitate sibi dignitatem adolescentes afferrent ipsi, famamque apud populum et
existimationem. ¹⁵) Talium enim virorum facinoribus omnibus et sermonibus qui inter·
erant, populum in eam opinionem adducebant, ut putaret: „similes eorum fore, quos
tamquam exemplar, ad quod dirigerent imitandi studium, sibi proposuissent.“ Sic ad
altiores dignitatis gradus ascendit P. Rutilius, ¹⁶) qui clarum et immaculatum juris periti
nomen P. Mucii familiaritate atque consuetudine est assecutus.

S. 4.

Deinde juvenes Romani, quorum institutionem describimus, contubernales imperatorem
quendam clarum secuti militia per aliquot annos fungebantur3 de quibus legimus in Plin. epp.

9) cfr. Cic. in Brut, capp. 76. 89.

10) Quintil. instit. Orator. lib. Xll , 6.

ll) Plin. minor. in epp. lib. 11. 14.

12) ldem in epp. lib. VI, 23.

13) Apud Liv. lib. XXVI, c. 19. item apud Valer. Max. Memorabil. lib. l, 3.
1⁴) Tacit. in dialog. de Orator. cap. 34.

15) Teste Cicerone in lib. 1¹. de ome. cap. 13.

16) ln eodem loco Ciceronis, lib. ll, de offic„ cap. 13.

