-9-

rerum probatus aequalibus, sed oratione visus est asper et horridus. Optime Plutarchus
in vita Catonis cap.. 12. veteres illos Romanos laudaturus ait:

,‚ Τὰ ῥήματα τοῖς μὲν Ἕλλησιν ἀπὸ χειλέων,
Τοῖς ὁὲ Ῥωμαίοις ἀπὸ καρδίας φέρεσθαι.“ -

S. 7.

Verumtamen ut, ubi constitit, referatur oratio: eum in modum juris et antiquitatis
scientia instructus facultateque dicendi exornatus fuit adolescens Romanus: egressus est
ex studiorum umbraculis in solem ac pulverem, et rostra ascendit, ab accusationibus
improborum et defensionibus bonorum hominum exorsurus, Etenim ipso Cicerone
teste ³²) maximam gloriam et gratiam oratori afferebant defensiones eoque majorem, si
quando accidit, ut qui defenderetur, esset innocens et in vitae discrimen adductus.
Sic Cicero, 3³) quum caussam pro Roscio diceret, auditus est cum admiratione, exceptus
clamoribus et maximis celebratus laudibus. ltem accusatione Carbonis, ³⁴) defensione
Liciniae virginis vestalis C. Crassus summam admirationem consecutus descendit de
rostris, clarissimus et ex turba patronorum mature in locum principum oratorum venit.
Haud aliter Ρ. Sulpicius ³⁵) C. Norbano in judicium vocato victor ex acie forensi sum-
ma cum gloria exstitit.-

Hac igitur ratione, quum jam fere omnibus esset in ore, haberetque nomen celebra-
tum civis Romanus: viam gloriae civilis sibi patefecit, facilemque ad summos in republica
honores aditum sibi comparavit. --

32) Cic. de offic. lib. ΙΙ., 14. ad eumque locum consulas Gal-vium 1. l. pagg. 114 - 119.
33) Cic. in Oratore cap. 30.

34) Cic. in Brut. cap. 43.

35) cf. Cic. orat. pro lege agraria ΙΙ., l. et pro Muraena cap. 7.

ὲὺ

